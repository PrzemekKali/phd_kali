\chapter{Dynamiczna analiza konstrukcji}

\section{Wiadomości wstępne} \label{section: modalAnalysisIntro}
Podstawowym celem pracy jest określenie zależności pomiędzy przyjętymi rozwiązaniami konstrukcyjnymi mostów kolejowych, a ich zachowaniem dynamicznym. Predykcja odpowiedzi, jak wspomniano wcześniej, możliwa jest dzięki rozwiązaniom numerycznym modeli MES poddanych odpowiednim obciążeniom. Na każdym etapie analiz trzeba zdawać sobie sprawę z niepewności, które mogą wystąpić przy konstruowaniu założeń. \cite{Brincker2015} zestawili różnego rodzaju parametry występujące w modelu i stopień niepewności, który im towarzyszy na etapie modelowania. Niepewności te przytoczono w tabeli \ref{table:uncertainitesModel}. Wyraźnie widać, że przyjęcie niektórych parametrów modelu w sposób bezkrytyczny może prowadzić do zupełnie nieodpowiednich rezultatów. Niektóre, związane np ze sztywnością szeroko rozumianych podpór czy połączeń śrubowych, mogą wypaczyć rezultaty i wprowadzić badacza w błąd na temat stanu i zachowania konstrukcji. Aby zbudować model, który będzie efektywnie odwzorowywał rzeczywiste zachowanie należy dołożyć wszelkich starań aby wyeliminować możliwe niepewności. Model taki może zostać poddany walidacji i kalibracji. Oba te pojęcia zostaną rozwinięte w następnych rozdziałach. Niemniej, aby model dostosować do rzeczywistych warunków należy mieć punkt odniesienia. W przypadku analizy statycznej takim odniesieniem mogą być pomiary statyczne ugięć, np. w trakcie próbnego obciążenia. W przypadku analizy dynamicznej, do porównania będą służyć charakterystyki modalne: częstotliwości i postaci drgań własnych oraz tłumienia. Parametry te można zaczerpnąć z literatury i doświadczenia na etapie projektowania. Na etapie badania rzeczywistej konstrukcji warto sięgnąć po narzędzie zwane identyfikacją modalną. Poniższy rozdział przytoczy podstawowe zagadnienia związane z analizą modalną, obliczeniami odpowiedzi dynamicznej i identyfikacją charakterystyk modalnych układu. Informacje te zostaną w dalszej części pracy zastosowane w obliczeniach numerycznych i optymalizacyjnych.



\begin{table} 
	
	\centering
	\caption{Niepewności najistotniejszych parametrów modeli numerycznych i modalnych na podstawie \cite{Brincker2015}}
	\rowcolors{1}{}{gray!10}
		\resizebox{\textwidth}{!}{%
	\begin{tabular}{p{0.7\linewidth} | c}
		\toprule 
		Własność fizyczna   & Poziom niepewności [\%] \\
		\midrule
		Moduł sprężystości i gęstość masy dla stali i innych metali  &    1--5    \\
		Moduł sprężystości i gęstość masy dla betonu, drewna i zbrojonych włóknami materiałów & 5--20\\
		Warunki brzegowe z podłożem &    10-nieskończoność     \\
		Połączenia śrubowe & 10-nieskończoność\\
		Połączenia spawane & 2-10\\
		Masa całkowita & 1-5 \\
		Określana częstotliwość drgań własnych & 0.1-0.05\\
		Pomierzona odpowiedź & 0.2-2\\
		Określane postaci drgań własnych & 2-5\\ 
		Określane tłumienie & 5-20\\
		Współczynnik skalujący postaci drgań własnych & 5-30\\
		\bottomrule
	\end{tabular}}
	\label{table:uncertainitesModel}
\end{table}



GDZIEŚ DO WSTĘPU: Drgania towarzyszą ludzkości od zawsze. Jakkolwiek trywialnie nie brzmiałoby to zdanie, wibracje występują w naszym otoczeniu przejawiając się często w sposób niepożądany: wywołują dyskomfort użytkowania, są odbierane jako hałas, powodują zjawiska zmęczeniowe czy w skrajnej sytuacji wywołują uszkodzenia i zniszczenia \parencite{Maia1997}. Wciąż postępujący rozwój nauki połączony z komputeryzacją i informatyzacją sprawiają, że używane materiały są coraz wytrzymalsze. Jednocześnie rośnie zapotrzebowanie na coraz większe, spektakularne konstrukcje. Te dwa czynniki połączone ze sobą sprawiają, że zachowanie dynamiczne struktury często decyduje o właściwościach użytkowych i wytrzymałościowych konstrukcji. 


W odpowiedzi na zapotrzebowanie, w sposób naturalny rozwinęła się dziedzina nauki zajmująca się opisem i modelowaniem zjawisk dynamicznych. Podstawowym narzędziem służącym identyfikacji parametrów modalnych i zachowania dynamicznego jest analiza modalna \teng{modal analysis}. Często Analiza modalna bywa określana jako identyfikacja modalna \teng{modal identification}. \parencite{Zhang2004} w pracy definiuje identyfikacje modalną jako gałąź szerszego pojęcia identyfikacji systemów, a jej celem jest budowa modelu matematycznego systemu dynamicznego poprzez pomiar i analizę zestawu danych wejściowych i wyjściowych. Z kolei \cite{Chmielewski1998} zwięźle precyzuje pojęcie modelu matematycznego dla zagadnień dynamiki budowli jako "równanie lub zbiór równań, które opisują ruch modelu obliczeniowego". \cite{Ewins2000} podaje trzy główne cele przeprowadzania analizy modalnej:
\begin{itemize}[noitemsep]
	\item ocena źródła drgań i ich przebiegu,
	\item weryfikacja modeli teoretycznych i przewidywanie zjawisk dynamicznych,
	\item identyfikacja charakterystyk materiałowych ciała poddanego wymuszeniu dynamicznemu (np. tłumienie, tarcie, wytrzymałość zmęczeniowa). 
\end{itemize}
Każdy z powyższych celów może być jedynie środkiem do osiągnięcia zupełnie innego celu. W rzeczywistości tak właśnie jest najczęściej o czym świadczy mnogość aplikacji analizy modalnej w bardzo różnych zagadnieniach dotyczących konstrukcji.

W poniższej pracy, tak jak w zdecydowanej większości innych opracowań, modele matematyczne będą oparte na trzech głównych zasadach \parencite{Maia1997}:
\begin{itemize}[noitemsep]
	\item system jest liniowy,
	\item obowiązuje zasada wzajemności Maxwell'a,
	\item system jest niezależny od czasu.
\end{itemize}


\section{Klasyfikacja metod analizy modalnej}

Identyfikacja modalna jest zbiorem technik, które są rozwijane dynamicznie od lat 60' XX w. Gwałtowny przyrost zainteresowania tym tematem wywołał głównie rozwój technik cyfrowych \parencite{Ewins2000}. Do tej pory powstało wiele różnych technik, których krótką klasyfikację z podziałem na główne kryteria podano w tym podrozdziale.

Matematyczne modele modalne mogą charakteryzować się różnym stopniem skomplikowania. Parametrami, które mogą opisywać model są postaci drgań własnych oraz powiązane z nimi częstotliwości i tłumienia modalne, a także masa i sztywność modalna. Z kolei metody analizy modalnej również różnią się pod względem informacji, którą mogą dostarczyć. Z tego względu wybór odpowiedniej metody powinien być świadomy i poparty przeglądem wielu technik, z których wybrana zostanie ta optymalna. Aspektami mogącymi wpłynąć na wybór metody są m.in.: czas potrzebny do implementacji (pierwszego użycia), informacje możliwe do uzyskania z modelu, możliwy wpływ założeń i uproszczeń, liczba parametrów potrzebnych do stworzenia modelu czy też stabilność rozwiązania. Przedstawiony podział opiera się na klasycznych kryteriach stosowanych przy klasyfikacji metod analizy modalnej. Istnieje wiele pozycji literaturowych, w których zainteresowany znajdzie dokładny opis wielu metod ze wskazówkami do ich użycia \parencite{Ewins2000,Maia1997,Zhang2004,Brincker2015,Rainieri2014}. 

Najogólniej analizę modalną można podzielić na dwie główne gałęzie zależne od typu stosowanej procedury, jej danych wejściowych i rezultatów: teoretyczną i eksperymentalną \parencite{Lengvarsky2013}. W niniejszej pracy wielokrotnie używane będą oba podejścia, dlatego autor zdecydował się na krótki ich opis. Ogólny schemat procedur teoretycznej i doświadczalnej analizy modalnej pokazano na rysunku \ref{fig:theExpProc}.  

\begin{figure}[h]
	\centering
	\subfloat[Procedura teoretyczna]{\includegraphics{/modal_analysis/schemat_theory_exper_a.pdf}
	\label{fig:theExpProcA}
	} \\
	\subfloat[Procedura doświadczalna]{\includegraphics{/modal_analysis/schemat_theory_exper_b.pdf}
	\label{fig:theExpProcB}}
	\captionsetup{justification=centering}
	\caption{Porównanie procedur teoretycznej i doświadczalnej analizy modalnej}
	\label{fig:theExpProc}
\end{figure}

Metody teoretyczne opierają się na rozwiązaniach analitycznych lub numerycznych (rys. \ref{fig:theExpProcA}). Badanie zachowania dynamicznego rozpoczyna się od definicji struktury, najczęściej za pomocą modelu dyskretnego opisanego macierzami $\mathbf{M}, \mathbf{C}', \mathbf{K}$ oznaczającymi odpowiednio macierz mas, tłumienia i sztywności. Macierz tłumienia, w przypadku metod teoretycznych, jest to niewyznaczalna analitycznie macierz bazująca na doświadczeniach i rezultatach badań, stąd została oznaczona apostrofem $\mathbf{C'}$. Za pomocą przekształceń matematycznych (skrótowo opisanych w dalszej części tekstu) tworzony jest model matematyczny we współrzędnych modalnych. Uzyskiwane są charakterystyki modalne układu $\mathbf{\Lambda} \,\mathrm{i}\, \mathbf{\Phi}$ odpowiednio częstości drgań własnych, postaci drgań własnych i dodatkowo parametry opisujące przyjęty model tłumienia. Po uzyskaniu modelu matematycznego opisanego współrzędnymi modalnymi możliwe jest wyznaczenie odpowiedzi konstrukcji w czasie przy jej znanym wymuszeniu. Powyższy opis przedstawia pełną procedurę teoretyczną zakończoną wyznaczeniem odpowiedzi układu. Jednakże, jak wspomniano wcześniej, analiza modalna oraz jej metody są zróżnicowane z punktu widzenia skomplikowania. Zazwyczaj wybór metody zależy od zapotrzebowania na rezultaty. Zwłaszcza w przypadkach obliczeń inżynierskich często poprzestaje się na wyznaczeniu charakterystyk modalnych, które są następnie oceniane z punktu widzenia zagrożenia nadmiernymi efektami dynamicznymi.
Metody analityczne znajdują realne zastosowanie w przypadku obiektów, których opis ciągły nie jest złożony, a dyskretny ograniczony jedynie do niewielkiej liczby stopni swobody. Rzeczywiste konstrukcje są układami o nieskończonej liczbie stopni swobody. Niemniej, sprowadzenie ich do skończonej (choć zazwyczaj bardzo dużej) liczby stopni swobody pozwala otrzymać zadowalająco poprawne rezultaty. W przypadku dużej liczby stopni swobody najszerzej stosowane są metody przybliżone opierające się obliczeniach numerycznych, takie jak: metoda różnic skończonych (MRS) czy metoda elementów skończonych (MES). Teoretyczna analiza modalna ma wiele zalet. Pozwala uzyskać rezultaty relatywnie szybko i tanio. Wynika to z powszechności narzędzi do modelowania i obliczania konstrukcji. W obrębie modelowania realnych struktur współczesne oprogramowanie pozwala budować modele numeryczne praktycznie bez ograniczeń. Stosowane preprocesory graficzne pozwalają użytkownikowi na odwzorowanie nawet skomplikowanych kształtów geometrycznych. Rosnąca moc obliczeniowa komputerów przestaje być ograniczeniem, zwłaszcza przy obliczeniach statycznych modeli o znaczącej liczbie stopni swobody. Niepodważalną zaletą jest również dowolność sposobów obciążania i modyfikacji modelu numerycznego. Pomimo wielu niewątpliwych zalet, teoretyczna analiza modalna posiada ograniczenia, z których należy zdawać sobie sprawę. Przede wszystkim jakość rezultatów zależy wprost od jakości wprowadzonych przez użytkownika danych. (Potrzebne przykłady). W przypadku zagadnień dynamicznych kolejnym bardzo ważnym ograniczeniem jest brak analitycznej możliwości określenia tłumienia konstrukcji. Taką możliwość daje jedynie badanie doświadczalne na rzeczywistej konstrukcji. Metody analityczne i numeryczne są obszernie opisane w wielu publikacjach \parencite{Chmielewski1998,Chopra2012a,Rucka2014}. W dalszej części rozdziału zaprezentowano absolutne podstawy i założenia analitycznej analizy dynamicznej.


%\cite{Brincker2015} wskazuje na następujące źródła błędów i szacowane poziomy niepewności rezultatów analizy w zależności od rodzaju popełnionego błędów w definicji modelu MES (tab):

Doświadczalna analiza w odróżnieniu od wersji teoretycznej angażuje do identyfikacji warsztat badawczy. \cite{Ewins2000} definiuje ją jako zespół procesów związanych z badaniem elementów konstrukcji w celu uzyskania matematycznego opisu ich zachowania dynamicznego. Jest to definicja zbliżona do ogólniejszej podanej przez \cite{Zhang2004}, ale stawia szczególnie mocny akcent na aspekt badawczy. Jak przedstawiono na rysunku (rys. \ref{fig:theExpProcB}) ten typ analizy ma niejako odwrotny kierunek niż teoretyczna analiza modalna. W tym przypadku odpowiedź konstrukcji jest mierzona i na jej podstawie wyznaczane są wielkości opisujące model matematyczny: $\mathbf{\Lambda}$ i $\mathbf{\Phi}$. Następnie na dopiero ich podstawie możliwe jest przekształcenie na model matematyczny wyrażony we współrzędnych fizycznych: $\mathbf{M}, \mathbf{C}', \mathbf{K}$. 
Doświadczalna analiza modalna dzieli się na dwie główne odnogi związane z zakresem rejestrowanych danych w trakcie wykonywania eksperymentu. Pierwsza z nich to Eksperymentalna Analiza Modalna (EMA) \teng{Experimental Modal Analysis} wymaga pomiaru sił wymuszających oraz odpowiedzi konstrukcji na to wymuszenie. Druga to Operacyjna Analiza Modalna (OMA) \teng{Operational Modal Analysis}, która estymuje parametry modalne wyłącznie na podstawie pomierzonych efektów nieznanego wymuszenia. Wymuszenie to jednak nie może być dowolne, a ograniczenia przedstawione zostaną w dalszej części pracy. 

Kwestia pomiaru sił wymuszających wpływa na podstawowe różnice pomiędzy dwoma rodzinami metod: EMA i OMA. EMA najczęściej prowadzona jest w kontrolowanych warunkach i przez to pozwala dostarczyć bardziej szczegółowych i dokładniejszych informacji na temat zachowania dynamicznego konstrukcji. Jednakże w przypadku rzeczywistych konstrukcji inżynierskich (np. mosty) trudno jest stworzyć takie kontrolowane warunki. Obiekt musi zostać na czas pomiarów wyłączony z eksploatacji. Okazuje się to często niemożliwe z przyczyn proceduralnych, a na pewno kosztowne. Drugim zasadniczym ryzykiem jest potrzeba stworzenia takiego systemu wymuszenia, które wywoła mierzalną odpowiedź konstrukcji. W przypadku dużych konstrukcji inżynierskich może okazać się to trudne do zrealizowania ponieważ oddziaływania środowiskowe mogą wywoływać efekty oddziaływań porównywalne z kontrolowanym wymuszeniem. OMA praktycznie pozbywa się negatywnych skutków potrzeby kontroli wymuszenia. Badania prowadzone mogą być przy normalnej eksploatacji, a losowe oddziaływania środowiskowe zazwyczaj polepszają jakość wyników. Oczywiście odbywa się to kosztem dokładności rezultatów. Teoretyczne założenia metody są spełnione tylko w sposób przybliżony. Z tego względu serie pomiarowe zwykle muszą trwać znacznie dłużej, a interpretacja wyników wymaga większego doświadczenia.

\textbf{Połączenie obu typów analiz}

Obszerność zagadnień dotyczących analizy teoretycznej i identyfikacji modalnej wypełnia wiele tomów specjalistycznej literatury. Mimo chęci nie sposób przytoczyć je wszystkie z zadowalającą dokładnością. W rozdziale opisano najważniejsze według autora pojęcia których zrozumienie było kluczowe do  przeprowadzenia badań i analiz numerycznych.

\section{Modele teoretyczne układów dynamicznych}
\label{section: eigen}
Metody teoretycznej analizy modalnej są obszernie opisane w literaturze przedmiotu (cytowania). Ze względu na złożoność rzeczywistych konstrukcji, w praktyce mają one zastosowanie głównie w formie rozwiązań numerycznych.  Według przedstawionej na rysunku \ref{fig:theExpProcA} procedury metody teoretycznej analizy modalnej służą głównie dwóm celom: identyfikacji charakterystyk modalnych (częstotliwości i postaci drgań własnych) i wyznaczaniu odpowiedzi układu. Dla zrozumienia zagadnienia, metody analityczne najczęściej przedstawione są dla najprostszego przypadku układu z jednym stopniem swobody. Układ ten z reguły łatwo daje się uogólnić do układu o wielu stopniach swobody. Macierzowe równanie drgań wymuszonych dla tłumionego układu o skończonej liczbie stopni swobody przedstawiono we wzorze \ref{eq: mot_dam}. 
\begin{equation} \label{eq: mot_dam}
\vect{M} \vect{\ddot{x}}(t) +\vect{C} \vect{\dot{x}}(t)+ \vect{Kx}(t) = \vect{F}(t)
\end{equation}
gdzie $\vect{M},\vect{C},\vect{K}$ to odpowiednio macierze mass, tłumienia i sztywności, $\vect{x}$ to wektor współrzędnych uogólnionych (przemieszczeń lub obrotów punktu), $\vect{F}(t)$ to wektor uogólnionych sił wymuszających. Wzór \ref{eq: mot_dam} odpowiadający formule \ref{eq: mot_und} pozbawionej składnika reprezentującego opory ruchu opisuje ruch nietłumiony układu. 
\begin{equation} \label{eq: mot_und}
\vect{M} \vect{\ddot{x}}(t) +\vect{Kx}(t) = \vect{F}(t)
\end{equation}

Drgania swobodne są procesem fizycznym spowodowanym zaburzeniem stanu równowagi, przez zaistnienie warunków początkowych. Macierzowe równanie ruchu drgań swobodnych, tłumionych opisane jest wzorem \ref{eq: mot_dam_free}, a nietłumionych wzorem \ref{eq: mot_und_free}. Od równań ruchu drgań wymuszonych, równania te różnią się brakiem składnika sił wymuszających.
\begin{equation} \label{eq: mot_dam_free}
\vect{M} \vect{\ddot{x}}(t) +\vect{C} \vect{\dot{x}}(t)+ \vect{Kx}(t) = \vect{0}
\end{equation}

\begin{equation} \label{eq: mot_und_free}
\vect{M} \vect{\ddot{x}}(t) +\vect{Kx}(t) = \vect{0}
\end{equation}


Okazuje się, że parametry modalne systemu są ściśle powiązane z rozwiązaniem algebraicznego problemu własnego równań drgań własnych. 

\subsection{Zagadnienie własne} \label{sect:modal_analysis}
Identyfikacja modalna modelu matematycznego polegająca na wyznaczeniu częstotliwości i postaci drgań własnych najczęściej sprowadza się do rozwiązania zagadnienia własnego. Bardzo pozytywnym aspektem tej zależności jest to, że istnieje wiele prostych w aplikacji, wydajnych i dokładnych algorytmów pozwalających rozwiązać numerycznie zagadnienie własne \parencite{Golub2013}. Dzięki temu, właśnie ta metoda identyfikacji modalnej cieszy się największą popularnością wśród producentów oprogramowania do obliczania konstrukcji. Użytkownicy oprogramowania mogą bez większego wysiłku dokonać identyfikacji parametrów modalnych nawet złożonych modeli matematycznych. 
\subsubsection{Układ nietłumiony}
Z reguły przyjmuje się, że rozwiązanie zagadnienia własnego wykorzystuje równanie drgań swobodnych nietłumionych (\ref{eq: mot_und_free}). Należy zaznaczyć, że drgania własne nie opisują procesu fizycznego, a są jedynie matematyczną idealizacją drgań układu. W przypadku nietłumionym, dla każdego z modów, układ oscyluje wokół położenia równowagi z częstotliwością drgań własnych, a wszystkie stopnie swobody drgają w tej samej fazie. Oznacza to, że każdy z punktów osiąga swoje ekstremalne położenie w tej samej chwili. Podobnie wszystkie punkty znajdują się w położeniu równowagi w tym samym czasie. Poniżej przedstawiono rozwiązanie dla nietłumionego układu $N$ dynamicznych stopni swobody.

Założono rozwiązanie \ref{eq: mot_und_free} w postaci $\vect{x}(t)=\vect{\phi}e^{j\omega t}$ gdzie $\omega$ to częstość drgań własnych, $j=\sqrt{-1}$, a $\phi$ to niezerowy wektor postaci drgań własnych. Po podstawieniu rozwiązania i jego drugiej pochodnej ($\vect{\ddot{x}}(t)=-\vect{\phi} \omega^2 e^{j\omega t}$) do równia \ref{eq: mot_und_free} otrzymamy równanie \ref{eq: char_equation1}.

\begin{equation} \label{eq: char_equation1}
-\vect{M}\vect{\phi}\omega^2 e^{j\omega t} +\vect{K\phi}e^{j\omega t} = \vect{0}
\end{equation}
Dzieląc strony równania przez niezerową wartość $e^{j\omega t}$ otrzymujemy układ liniowych równań algebraicznych:
\begin{equation} \label{eq: char_equation2}
-\vect{M}\omega^2 \vect{\phi} +\vect{K\phi} = \vect{0}
\end{equation}
w którym dwie niewiadome do ustalenia to: $\phi$ - niezerowy wektor postaci drgań własnych oraz $\omega$ - częstość drgań własnych. Równanie to można zapisać w formie \ref{eq: char_equation3} z indeksami określającymi poszczególne mody drgań własnych. Liczba par odpowiadających sobie częstości $\omega_i$ i postaci drgań własnych $\phi_i$ jest równa liczbie $N$ stopni swobody. 
\begin{equation} \label{eq: char_equation3}
\omega^2_i \vect{M}\phi_i = \vect{K}\phi_i\qquad i=1,2,...,N
\end{equation}
Z kolei równanie \ref{eq: char_equation4} to reprezentacja uogólnionego problemu własnego, w którym $\lambda_i$ to wartość własna, a $u_i$ to wektor własny. Z porównania wzorów \ref{eq: char_equation3} i \ref{eq: char_equation4} wyraźnie widać powiązanie $\lambda_i=\omega^2_i$. Wynika z tego, że rozwiązanie numeryczne uogólnionego problemu własnego pozwala wprost uzyskać częstości $(\lambda_i=\omega^2_i)$ i postaci drgań własnych $(\phi_i)$. 
\begin{equation} \label{eq: char_equation4}
\lambda_i \vect{A}u_i = \vect{B}u_i
\end{equation}
Układ równań (\ref{eq: char_equation3}) ma nietrywialne rozwiązania tylko jeśli
\begin{equation} \label{eq: char_equation_det}
\det[\vect{K}-\omega^2_i \vect{M}] = \vect{0}
\end{equation}
Formuła \ref{eq: char_equation_det} jest znana jako równanie charakterystyczne zagadnienia własnego. Jeśli rozwinąć wyznacznik, otrzymamy wielomian stopnia $N$ względem $\omega^2_i$. Pierwiastkami równania \ref{eq: char_equation_det} są częstości drgań własnych $\omega_i$. Znając częstości własne $\omega_i$ z równania \ref{eq: char_equation3} można obliczyć odpowiadające wektory własne $\phi_i$ z dokładnością do stałego czynnika. Taki wynik bywa nieprzystępny w ocenie więc wektory poddawane mogą być normalizacji. Do najczęściej stosowanych metod normalizacji należy taka modyfikacja wektora tak aby maksymalna wartość bezwzględna spośród wszystkich elementu była równa jedności. Innym przykładem może być normalizacja wektorów tak aby wartość elementu dla danego stopnia swobody, we wszystkich wektorach była równa jedności.

Jeżeli macierze $\vect{M}$ i $\vect{K}$ ($\vect{A}$ i $\vect{B}$ wg \ref{eq: char_equation2}) są symetryczne i dodatnio określone o wartościach rzeczywistych to wartości oraz wektory własne są również rzeczywiste. W przypadku konstrukcji budowlanych macierz $\vect{K}$ jest zawsze dodatnio określona ponieważ warunki brzegowe zapewniają brak ruchu ciała jako bryły sztywnej. Nie jest to oczywiste dla innych niż budowlane struktur, takich jak np. samolot w locie \parencite{Chopra2012a}.


Postaci drgań własnych (wektory własne) odpowiadające różnym częstościom własnym spełniają warunki ortogonalności. W przypadku gdy $\omega_i \neq \omega_j$ prawdziwe są zależności \ref{eq: eigenvect_orto}. Ortogonalność wektorów własnych może być wykorzystana do weryfikacji obliczonych wektorów. 
\begin{equation} \label{eq: eigenvect_orto}
\vect{\phi}_i^{T}\vect{K\phi}_j = 0 \qquad \vect{\phi}_i^{T}\vect{M\phi}_j = 0
\end{equation}

Obliczone z równania \ref{eq: char_equation_det} wartości oraz wektory własne możemy przedstawić w postaci dwóch specjalnych macierzy. $N$ obliczonych wartości własnych zestawionych w macierz diagnonalną tworzy tak zwaną macierz widmową (\ref{eq: mat_spect}). Z kolei $N$ wektorów własnych zestawionych kolumnowo nazywamy macierzą modalną (\ref{eq: mat_modal}).

\begin{equation}  \label{eq: mat_spect}
\vect{\Omega}^2 =  
\begin{bmatrix} 
	\omega_{1}^2 & 0 			& \dots  & 0      \\ 
	0 		     & \omega_{2}^2 & \dots  & 0      \\
	\vdots       & \vdots       & \ddots & \vdots \\
	0 			 & 0 		    & \dots  & \omega_{N}^2 


\end{bmatrix}
\end{equation}

\begin{equation} \label{eq: mat_modal}
	\vect{\phi} = [\phi_{i,j}]= 
	\begin{bmatrix} 
		\phi_{11} & \phi_{12} & \dots & \phi_{1N} \\ 
		\phi_{12} & \phi_{22} & \dots & \phi_{2N} \\
		\vdots    & \vdots    & \ddots & \vdots \\
		\phi_{N1} & \phi_{N2} & \dots & \phi_{NN} 
	
	
	\end{bmatrix}
	\qquad
	1\leq i,j \leq N.
\end{equation}

Dla układu o $N$ stopniach swobody możemy wyznaczyć $N$ par częstotliwości i postaci drgań własnych. Jednak w rzeczywistości rozwiązanie ogranicza się do wyznaczenia jedynie ograniczonej do kilkunastu (maksymalnie kilkuset) pierwszych par. Określenie "pierwszych" właściwe jest w przypadku kiedy wyznaczone częstości uporządkujemy w szeregu rosnącym
\begin{equation} \label{eq: eigenvalues_list}
0 \leq \omega_1  \leq \omega_2 \dots  \omega_{N-1} \leq  \omega_N
\end{equation}

W większości przypadków zagadnienie własne jest rozwiązywane numerycznie za pomocą maszyn cyfrowych. Metody numeryczne wykorzystują iteracyjne algorytmy do rozwiązania zagadnienia własnego. \cite{Chopra2012a} definiuje trzy główne kategorie algorytmów: 
\begin{itemize}[noitemsep]
	\item Metody iteracji wektora wykorzystujące właściwości równania (\ref{eq: char_equation3}),
	\item Metody transformacyjne korzystające z ortogonalności wektorów własnych,
	\item Metody iteracyjne wykorzystujące równanie charakterystyczne (\ref{eq: char_equation_det}).
\end{itemize}
Dla dużych systemów korzystne okazuje się łączenie algorytmów z tej samej bądź różnych kategorii co podnosi wydajność metody rozwiązania. W oprogramowaniu komercyjnym stosowane są złożone algorytmy takie jak metoda iteracji podprzestrzeni, metoda Lanczosa czy metoda gradientów Ritza. Wybór metody zależy również od wybranego solvera (silnika programu rozwiązującego równania). Algorytmy te różnią się pod względem wydajności, maksymalnej dokładności rozwiązania czy zbieżności. Ich wydajność może zależeć od liczby zadanych do wyznaczenia wartości własnych czy wielkości zadania. Więcej szczegółów odnośnie stosowanych metod rozwiązania zagadnienia własnego można odnaleźć w literaturze \parencite{Bathe2006,Wilson1983,Wilson1997,Fialko2000,Papadrakakis1993,Hughes1987,Chopra2012a}. W przypadku dobrej jakości oprogramowania komercyjnego informacje na temat używanych algorytmów powinny dostępne w pomocy do programu.

\subsubsection{Układ tłumiony}
Drgania swobodne tłumione układu określone są równaniem (\ref{eq: mot_dam_free}), które przytoczono ponownie poniżej:
\begin{equation} \label{eq: mot_dam_free2}
\vect{M} \vect{\ddot{x}}(t) +\vect{C} \vect{\dot{x}}(t)+ \vect{Kx}(t) = \vect{0}
\end{equation}
Rozwiązanie tego równania jest uzależnione od postaci tłumienia: klasycznego lub nieklasycznego. Tłumienie klasyczne zwane również proporcjonalnym \teng{classical damping, proportional damping} występuje w przypadku kiedy spełnione jest równanie (\ref{eq: class_damp}). 
\begin{equation} \label{eq: class_damp}
\vect{CM}^{-1}\vect{K} = \vect{KM}^{-1}\vect{C}
\end{equation}
Kiedy macierz $\vect{C}$ jest diagonalna to warunek (\ref{eq: class_damp}) jest spełniony. W takim przypadku wszystkie częstości drgań własnych są rzeczywiste i identyczne do tych wyznaczonych dla układu nietłumionego. W przypadku przeciwnym mamy do czynienia z tłumieniem nieklasycznym bądź nieproporcjonalnym \teng{nonclassical damping, nonproportional damping}. Dla tej sytuacji macierz $\vect{C}$ nie jest diagonalna, a wartości własne są zespolone. Szczegółowe informacje oraz metody rozwiązania przypadków dynamiki konstrukcji nieklasycznie tłumionych podano w \parencite{Caughey1961,Chopra2012a}. \cite{Inman1995} na przykładzie pokazali, że obliczanie struktur charakteryzujących się tłumieniem nieklasycznym za pomocą zagadnienia własnego bez uwzględnienia macierzy tłumienia możne prowadzić do błędnych rezultatów. Tak wyznaczone częstotliwości drgań będą różnić się od rzeczywistych, co może pociągnąć za sobą błędne wnioski odnośnie zakresu częstotliwości grożących rezonansem.
\subsection{Transformacja do współrzędnych normalnych} \label{section: transform_normal}
Rozważmy ponownie równanie ruchu układu MDOF (\ref{eq: mot_dam_free2}). Wiemy, że każdy wektor o długości $N$ może być przedstawiony jako kombinacja liniowa $N$ liniowo niezależnych wektorów. Przedstawmy zatem wektor przemieszczeń $\vect{x}$ jako kombinację wektorów własnych $\vect{\phi}$.
\begin{equation} \label{eq: normal_coord_komb}
	\vect{x} = \sum_{r=1}^{N} \vect{\phi}_r q_r=\vect{\phi q}
\end{equation} 
gdzie współczynniki $q_r$ nazywane są współrzędnymi normalnymi \teng{modal coordinates, normal coordinates} i $\vect{q}=<q_1\,\,q_2\,\, \dots\,\, q_N>^T$. Załóżmy, że zagadnienie własne zostało rozstrzygnięte i wyznaczyliśmy macierz modalną $\vect{\phi}$ (\ref{eq: mat_modal}). Aby uzyskać wartości współczynników $q_n$ dla danego $\vect{x}$, przemnóżmy obie strony równania \ref{eq: normal_coord_komb} przez $\vect{\phi}_n^T\vect{M}$:
\begin{equation} \label{eq: normal_coord_komb2}
	\vect{\phi}_n^T\vect{M}\vect{x} = \sum_{r=1}^{N} (\vect{\phi}_n^T\vect{M}\vect{\phi}_r) q_r
\end{equation} 

Ortogonalność wektorów własnych (\ref{eq: eigenvect_orto}) sprawia, że wszystkie składniki powyższej sumy są równe 0 poza tymi, w których $r=n$. Pomińmy więc znak sumy i zapiszmy 
\begin{equation} \label{eq: normal_coord_kom3}
	\vect{\phi}_n^T\vect{M}\vect{x} = (\vect{\phi}_n^T\vect{M}\vect{\phi}_n) q_n
\end{equation} 

\begin{equation} \label{eq: normal_coord_kom4}
	q_n = \frac{\vect{\phi}_n^T\vect{M}\vect{x}}{\vect{\phi}_n^T\vect{M}\vect{\phi}_n} 
\end{equation} 
Transformacja do współrzędnych normalnych jest istotnym elementem przewidywania odpowiedzi wymuszonych, liniowych układów MDOF z tłumieniem proporcjonalnym (p. \ref{section: mdof_response}).

%Należy wspomnieć, że uogólniony problem własny nie jest jedyną metodą rozwiązania macierzowego równania ruchu. Przy spełnieniu powyższych warunków możliwe jest również przekształcenie uogólnionego problemu własnego w odpowiedni standardowy (prosty) problem własny:
%\begin{equation} \label{eq: eige_stan_1}
%\vect{A}u_i = \lambda_i u_i
%\end{equation}
%Aby doprowadzić równanie \ref{eq: char_equation3} do postaci standardowego problemu własnego wymagane jest wyznaczenie macierzy odwrotnej $\vect{M}^{-1}$. W przypadku kiedy jest to możliwe (na przykład przy pomocy dekompozycji Choleskiego) należy pomnożyć lewostronnie strony równania przez $\vect{M}^{-1}$ co pozwala uzyskać postać (\ref{eq: eige_stan_2}). Ponownie widoczne jest podobieństwo pomiędzy równaniami i powiązanie $(\lambda_i=\omega^2_i)$. Sprowadzenie do standardowego problemu własnego bywa korzystne z punktu widzenia rozwiązania numerycznego. 
%\begin{equation} \label{eq: eige_stan_2}
%\vect{M}^{-1}\vect{K}\phi_i=\omega^2_i\phi_i
%\end{equation}

\subsection{Odpowiedź systemów dynamicznych o jednym stopniu swobody} \label{section: sdof_response}

Przegląd metod pozwalających wyznaczyć odpowiedź konstrukcji poddanej wymuszeniu wypada zacząć klasycznie od układu z jednym stopniem swobody. W przypadku liniowego układu SDOF obciążonego siłą zewnętrzną, równanie ruchu jest liniowym równaniem różniczkowym drugiego rzędu (\ref{eq: eq_mot_sdof}). Znając warunki początkowe $x(0)$ i $\dot{x}(0)$ możemy traktować zadanie jako w pełni sformułowane. Dla konstrukcji wstępnie nieobciążonej dynamicznie przemieszczenie i prędkość początkowe można przyjąć jako równe zeru.
\begin{equation} \label{eq: eq_mot_sdof}
	m\ddot{x}+c\dot{x}+k{x}=f(t)
\end{equation}
Dla tak sformułowanego problemu istnieją cztery podstawowe metody wyznaczenia odpowiedzi dynamicznej:
\begin{itemize}[noitemsep]
	\item klasyczne rozwiązanie równań różniczkowych,
	\item wykorzystanie całki Duhamela,
	\item rozwiązanie w dziedzinie częstotliwości,
	\item wykorzystanie metod numerycznych.
\end{itemize}
Dla porządku powyższe metody zostaną w dalszej części krótko opisane. Dokładny opis metod jest przedstawiony w wielu podstawowych pozycjach literaturowych dotyczących dynamiki budowli \parencite{Clough1975,Chmielewski1998,Chopra2012a}.

\subsubsection{Metoda klasyczna}

Rozwiązanie liniowego równania różniczkowego o stałych współczynnikach jakim jest równanie ruchu składa się z rozwiązania całki ogólnej i szczególnej, a następnie zsumowaniu ich. Równanie ruchu jest rzędu drugiego stąd do wyznaczenia pozostają dwie zmienne całkowania. Z kolei do ich wyznaczenia wykorzystane są warunki początkowe. $\bm{OGRANICZENIA}$

\subsubsection{Całka Duhamela}

Metoda rozwiązania równania ruchu układu SDOF za pomocą całki Duhamela polega na przekształceniu funkcji obciążenia $f(t)$ na sekwencję nieskończenie krótkich impulsów. Przykładając impulsowe, jednostkowe wymuszenie (delta Diraca) do układu (\ref{eq: eq_mot_sdof}), dla odpowiednich warunków początkowych otrzymuje się rozwiązanie w postaci odpowiedzi impulsowej, inaczej zwanej impulsową funkcją przejścia \teng{unit response function}. Aby uzyskać odpowiedź układu w czasie $t$ sumuje się wszystkie odpowiedzi impulsowe do chwili czasowej $t$. W przypadku całkowalnej funkcji wymuszenia, całka Duhamela może być alternatywą do rozwiązania metodą klasyczną. Dla eksperymentalnych funkcji wymuszenia, całkę Duhamela można wyznaczyć metodami numerycznymi. W tym przypadku odpowiedź będzie wyznaczona w dyskretnych chwilach czasowych. Należy jednak wspomnieć, w przypadku angażowania metod numerycznych całka Duhamela nie jest najwydajniejszym rozwiązaniem. Dodatkowo, ze względu na wykorzystywaną superpozycję, rozwiązanie to jest ograniczone wyłącznie do układów liniowych.

\subsubsection{Metoda przejścia do dziedziny częstotliwości}

Metoda przejścia do dziedziny częstotliwości \teng{frequency-domain method} wykorzystuje właściwości przekształceń Laplace'a lub Fourier'a. Dla układu SDOF (\ref{eq: eq_mot_sdof}) wykonuje się wybrane przekształcenie funkcji wymuszenia $f(t)$ uzyskując $F(\omega)$. $F(\omega)$ można określić jako amplitudy wszystkich składników harmonicznych, które składają się na wymuszenie $f(t)$ Przekształcenie $X(\omega)$ rozwiązania równania różniczkowego $x(t)$ można z kolei opisać następująco
\begin{equation}
	X(\omega)=H(\omega)F(\omega)
\end{equation}
gdzie $H(\omega)$ to odpowiedź zespolona w dziedzinie częstotliwości nazywana też funkcją przenoszenia lub transmitancją \teng{complex frequency-response function (FRF)}. Funkcja przenoszenia $H(\omega)$ opisuje odpowiedź układu w dziedzinie częstotliwości przy wymuszeniu harmonicznym. Ostatnim krokiem metody jest wyznaczenie rozwiązania $x(t)$ poddając $X(\omega)$ odwrotnemu przekształceniu (Fourier'a bądź Laplace'a). Tak uzyskany rezultat $x(t)$ można traktować jako określenie odpowiedzi harmonicznych układu na każdy z składników wymuszenia. Te cząstkoweg odpowiedzi te są następnie sumowane w celu uzyskania całkowitej odpowiedzi $x(t)$. Ponownie, metoda ta bezpośrednio może być stosowana tylko dla prostych funkcji wymuszenia $f(t)$. Jeżeli funkcja wymuszenia jest określona numerycznie, odpowiednie przekształcenia można przeprowadzić np. z użyciem algorytmu dyskretnej transformaty Fouriera w wariancie szybkiej transformaty Fourier'a \teng{Fast Fourier Transform (FFT)}.

\subsubsection{Metody numeryczne}

Zastosowanie powyższych trzech metody wyznaczania odpowiedzi dynamicznej ograniczone jest tylko do układów liniowych. Wspomniano również, że stają się niepraktyczne lub wręcz niemożliwe do zastosowania w przypadku skomplikowanych, zmiennych w czasie funkcji wymuszenia $f(t)$. W takich niekorzystnych okolicznościach z pomocą przychodzą metody numeryczne. Co więcej, okazuje się, że w przypadkach liniowych układów metody te są również konkurencyjne dla metod analitycznych. 

Stworzono wiele metod i algorytmów numerycznych służących skutecznemu rozwiązaniu równań ruchu. Powstało również wiele pozycji traktujących o tym zagadnieniu (LITERATRA). Z tego względu przytoczono tylko podstawowe pojęcia i założenia dotyczące istoty rozwiązań numerycznych.

Metody numeryczne w głównej mierze opierają się na mechanizmie kroku czasowego \teng{time-step} (p. \ref{section: mdof_response}). Zwykle nie jest to rozwiązanie ścisłe. Metody dostarczają jedynie przybliżonych rozwiązań, dlatego też muszą spełniać następujące kryteria:
\begin{itemize}[noitemsep]
	\item zbieżności \teng{convergence} - wraz ze zmniejszeniem kroku czasowego, rozwiązanie powinno zmierzać do rozwiązania dokładnego,
	\item stabilności \teng{stability} - rozwiązanie powinno być stabilne pomimo występowania błędów zaokrągleń,
	\item dokładności \teng{accuracy} - rozwiązanie powinno być dostatecznie bliskie rozwiązanie dokładnego.
\end{itemize}
Wśród metod numerycznych, które okazały się skuteczne w rozwiązaniach problemów możemy wyróżnić trzy główne:
\begin{itemize}[noitemsep]
\item metoda interpolacji funkcji wymuszającej,
\item metoda różnic skończonych,
\item metoda średniego lub liniowego przyspieszenia w przedziale różnicowym, oparte na metodzie Newmark'a.
\end{itemize}
Pomimo, że powyższe metody są opisane dla układu SDOF, są łatwo uogólniane i praktycznie wykorzystywane do obliczania układów MDOF. Algorytm metody Newmark'a jest najpowszechniej używany w obliczeniach konstrukcji inżynierskich oraz został wykorzystany w niniejszej pracy. Stąd w następnym podrozdziale zawarto zwięzły opis jego działania.


\subsection{Odpowiedź systemów dynamicznych o skończonej liczbie stopni swobody (MDOF)} \label{section: mdof_response}

Systemy o skończonej liczbie stopni swobody mogą charakteryzować się tłumieniem klasycznym (proporcjonalnym) bądź nieklasycznym (nieproporcjonalnym). Mogą być liniowe lub nieliniowe geometrycznie lub materiałowo. Czynniki te mają wpływ na wybór metody przewidywania odpowiedzi takiego układu. Macierzowe równanie ruchu dla układu o $N$ stopniach swobody możemy zapisać jako $N$ równań różniczkowych w formie (\ref{eq: mot_und_num})
\begin{equation} \label{eq: mot_und_num}
	\vect{M} \vect{\ddot{x}}(t) +\vect{C} \vect{\dot{x}}(t)+ \vect{Kx}(t) = \vect{F}(t)
\end{equation}
 Modelem z tłumieniem proporcjonalnym, z wystarczającym przybliżeniem, można opisać większość badanych struktur. Odpowiedź układów ograniczonych do kilku stopni swobody może być wyznaczana przez rozwiązanie równania różniczkowego \ref{eq: mot_und_num}. W przypadku większej liczby stopni swobody zwykle wykorzystuje się metody numeryczne. Jak wiemy z rozdziału \ref{section: eigen}, dla takich układów zawsze możliwe jest wyznaczenie częstotliwości i postaci drgań własnych. Co więcej, opisujące je macierzowe równanie ruchu można przekształcić za pomocą metody transformacji własnej do postaci zależnej od współrzędnych modalnych. W takiej formie równanie to jest zbiorem równań rozwikłanych. Z tego względu można wyznaczyć odpowiedź dla każdego modu (zestawu jednej częstotliwości i postaci własnej oraz towarzyszącego tłumienia) osobno, a następnie złożyć je w celu wyznaczenia odpowiedzi całkowitej. Dodatkowo, każda odpowiedź modalna może być wyznaczona jako funkcja czasu przez analizę układu SDOF. Równania SDF mogą być oczywiście rozwiązane wszystkimi przytoczonymi wcześniej wymienionymi metodami - w tym numerycznymi.
 
 W przypadku kiedy mamy do czynienia z układem o tłumieniu nieproporcjonalnym, klasyczne parametry modalne nie mogą być wyznaczone, a równania ruchu nie mogą być rozwikłane. Takie systemy można analizować dwiema metodami: poprzez przekształcenie równań ruchu na wektory własne obliczone w zespolonym zagadnieniu własnym lub poprzez bezpośrednie całkowanie nierozwikłanych równań różniczkowych. Druga metoda wykorzystuje metody numeryczne co wynika z braku zamkniętych rozwiązań analitycznych nawet dla analitycznie opisanych funkcji obciążenia. Metody numeryczne muszą być stosowane również w przypadku kiedy układ jest nieliniowy (niezależnie czy materiałowo, czy geometrycznie). W przypadku braku założenia o liniowości wybór metody nie jest uzależniony od tego, czy tłumienie jest proporcjonalne, czy też nie jest.
 
 Zachowując porządek i kompletność wywodu poniżej przedstawiono krótki zarys dwóch podstawowych metod wyznaczania odpowiedzi układów dyskretnych o skończonej liczbie stopni swobody.
 
 \subsubsection{Metoda superpozycji modalnej}
Rozpatrzmy układ MDOF, liniowy o tłumieniu proporcjonalnym dany równaniem \ref{eq: mot_und_num}. Wiemy, że wektor przemieszczeń $\vect{x}$ może być zapisany za pomocą współrzędnych normalnych (p. \ref{section: transform_normal}) co powtórzono dla wygody poniżej:

\begin{equation} \label{eq: superposition_modal_1_przytocz}
	\vect{x}(t) = \sum_{r=1}^{N} \vect{\phi}_r q_r(t)=\vect{\Phi q}(t)
\end{equation} 

Podstawmy \ref{eq: superposition_modal_1_przytocz} do równania \ref{eq: mot_und_num}
\begin{equation} \label{eq: superposition_modal_2_podstaw}
	\sum_{r=1}^{N} \vect{M} \vect{\phi}_r \ddot{q}_r(t) +\sum_{r=1}^{N} \vect{C}\vect{\phi}_r \dot{q}_r(t) + \sum_{r=1}^{N} \vect{K}\vect{\phi}_r q_r(t) = \vect{F}(t)
\end{equation} 
Następnie przemnóżmy z lewej strony każdy składnik przez $\vect{\phi}_n^T$ otrzymując:
\begin{equation} \label{eq: superposition_modal_3_przemnoz}
	\sum_{r=1}^{N} \vect{\phi}_n^T \vect{M} \vect{\phi}_r \ddot{q}_r(t) +\sum_{r=1}^{N} \vect{\phi}_n^T \vect{C}\vect{\phi}_r \dot{q}_r(t) + \sum_{r=1}^{N} \vect{\phi}_n^T \vect{K}\vect{\phi}_r q_r(t) = \vect{\phi}_n^T \vect{F}(t)
\end{equation} 
Podobnie jak w punkcie \ref{section: transform_normal}, ortogonalność wektorów własnych $\vect{\phi}$ sprawia, że wszystkie składniki sum, w których $r\neq n$, zerują się. Możemy więc zapisać zredukowane równanie w postaci
\begin{equation} \label{eq: superposition_modal_4_orto}
	 (\vect{\phi}_n^T \vect{M} \vect{\phi}_n )\ddot{q}_n(t) + (\vect{\phi}_n^T \vect{C}\vect{\phi}_n) \dot{q}_n(t) + (\vect{\phi}_n^T \vect{K}\vect{\phi}_n) q_n(t) = \vect{\phi}_n^T \vect{F}(t)
\end{equation} 
Zauważmy, że iloczyny zawarte w nawiasach są skalarami. Uprośćmy więc zapis do następującej formy:
\begin{equation} \label{eq: superposition_modal_5_uprosc}
	\mathcal{M}_n\ddot{q}_n(t) + \mathcal{C}_n\dot{q}_n(t) + \mathcal{K}_n q_n(t) = \mathcal{F}_n(t)
\end{equation} 
gdzie:
\begin{equation} \label{eq: superposition_modal_6_podstawki}
	\mathcal{M}_n= \vect{\phi}_n^T \vect{M} \vect{\phi}_n \qquad 
	\mathcal{C}_n= \vect{\phi}_n^T \vect{C} \vect{\phi}_n \qquad 
	\mathcal{K}_n= \vect{\phi}_n^T \vect{K} \vect{\phi}_n \qquad
	\mathcal{F}_n(t)= \vect{\phi}_n^T \vect{F}(t)
\end{equation} 
Okazuje się, że wszystkie powyższe przekształcenia doprowadzają do tego, że (\ref{eq: superposition_modal_5_uprosc}) jest równaniem o jednym stopniu swobody dla $n$-tej współrzędnej normalnej odpowiadającej $n$-tej postaci drgań. Z tego względu współczynniki $\mathcal{M}_n,\:\mathcal{C}_n,\:\mathcal{K}_n,\:\mathcal{F}_n(t)$ nazywane są odpowiednio uogólnioną masą, uogólnionym tłumieniem, uogólnioną sztywnością i uogólnioną siłą dla $n$-tej postaci własnej \teng{generalized mass, generalized damping, generalized stiffness, generalized force}. Równanie to możemy rozwiązać wszystkimi metodami dotyczącymi układów SDOF przedstawionymi w (p. \ref{section: sdof_response}). Warto też zwrócić uwagę, że wartości $\mathcal{M}_n,\:\mathcal{C}_n,\:\mathcal{K}_n,\:\mathcal{F}_n(t)$ są uzależnione jedynie od pojedynczej postaci drgań $\vect{\phi}_n$. Naturalnie więc, jeśli znamy tylko jeden mod $\vect{\phi}_n$, możemy wyznaczyć odpowiadający mu parametr $q_n$ bez znajomości pozostałych modów.
Jeśli współczynniki normalne $q_n$ zostały wyznaczone dla $N'$ wybranych (najczęściej kilku istotnych) modów, to wkład $n$-tego modu w całkowitą wartość przemieszczeń $\vect{x}(t)$ wyznaczyć można następująco
\begin{equation} \label{eq: modal_sup_contr}
	\vect{x}_n(t) = \vect{\phi}_n q_n(t)
\end{equation}
a wykorzystując równania (\ref{eq: superposition_modal_1_przytocz}) i (\ref{eq: modal_sup_contr}) obliczyć przemieszczenie całkowite
\begin{equation}
		\vect{x}(t) = \sum_{r=1}^{N'} \vect{x}_n(t)
\end{equation}

Sumowanie wkładu poszczególnych postaci drgań w przemieszczenie całkowite jest par excellence superpozycją. Stąd też nazwa: "metoda superpozycji modalnej". Należy wspomnieć o paru istotnych założeniach mogących wpłynąć na zastosowanie tej metody. Jak już wcześniej wspomniano, może być ona wykorzystana tylko w układach liniowych (ze względu na superpozycję) i tłumionych proporcjonalnie. W przypadku tłumienia nieproporcjalnego przekształcenie równania (\ref{eq: superposition_modal_3_przemnoz}) do (\ref{eq: superposition_modal_4_orto}) nie będzie prawdziwe. Warto również pamiętać, że wynikowe przemieszczenia $\vect{x}(t)$ są niezależne od normalizacji wektorów własnych, natomiast współrzędne normalne $q_n(t)$ są od niej ściśle zależne. 

\subsubsection{Metoda całkowania bezpośredniego równań ruchu - Newmarka}
Metoda Newmarka jest algorytmem opartym na koncepcji kroku czasowego i metodach numerycznych. Zgodnie z koncepcją kroku czasowego całkowity czas podzielony jest na serię kroków czasowych $\Delta t$. Konsekwencją tego jest dyskretyzacja siły wymuszającej i odpowiedzi układu poprzez określenie ich wyłącznie w wybranych chwilach czasowych. Rozpatrzmy ponownie równanie ruchu MDOF:
\begin{equation}
	\vect{M}\vect{\ddot{x}}+\vect{C}\vect{\dot{x}}+\vect{K}\vect{x} = \vect{F}(t)
\end{equation} 
Dokonajmy dyskretyzacji i przedstawmy siłę wymuszającą $F(t)$ określoną dla $t\in<0,t_k>$ jako zestaw dyskretnych wartości w chwilach czasowych $t_i$:
\begin{equation}
	\vect{F}_i=\vect{F}(t_i) \qquad i = 0,1,2\dots N-1,N
\end{equation}
gdzie $t_N\leq t_k$. Krokiem czasowym nazywamy różnice pomiędzy kolejnymi zdyskretyzowanymi chwilami czasowymi:
\begin{equation}
	\Delta t_i = t_{i+1}-t_i
\end{equation}
Krok czasowy jest zazwyczaj przyjmowany jako stały, ale nie jest to konieczne. Tak jak wymuszenie, odpowiedź również podlega dyskretyzacji w chwilach $t_i$, a więc równanie ruchu można zapisać w nowej formie
\begin{equation} \label{eq: motion_time_step}
	\vect{M}\vect{\ddot{x}}_i+\vect{C}\vect{\dot{x}}_i+\vect{K}\vect{x}_i = \vect{F}_i
\end{equation}
Znając warunki początkowe $\vect{x}(0)$ i $\vect{\dot{x}}(0)$ algorytmy wykorzystywane w metodach numerycznych potrafią wyznaczyć rozwiązania równania w kolejnych krokach $i = 1,2\dots N-1,N$. Należy zaznaczyć, że w metodzie "kroku czasowego" równanie ruchu nie jest spełnione w całej dziedzinie czasu, a jedynie w określonych krokiem $\Delta t$ chwilach czasowych $t_i$.

Rodzina metod numerycznych opartych na koncepcji kroku czasowego została rozwinięta przez Nathana M. Newmarka \parencite{Newmark1959}. Wykorzystuje ona dwa podstawowe równania:
\begin{subequations} \label{eq: newmark}
	\begin{align}
		\vect{\dot{x}}_{i+1} &= \vect{\dot{x}}_{i} + [(1-\gamma)\Delta t)]\vect{\ddot{x}}_{i} + (\gamma\Delta t)\vect{\ddot{x}}_{i+1} 
		\label{eq: newmark_a}\\
		\vect{x}_{i+1} &= \vect{x}_{i} + (\Delta t)\vect{\dot{x}}_{i} + [(0.5-\beta)(\Delta t)^2)]\vect{\ddot{x}}_{i}+ (\beta(\Delta t)^2)\vect{\ddot{x}}_{i+1} 
		\label{eq: newmark_b}
	\end{align}
\end{subequations}
gdzie współczynniki $\beta$ i $\gamma$ definiują zmienność przyspieszeń w trakcie kroku czasowego i istotnie wpływają na stabilność i dokładność metody. Ze względu na oba te warunki, przy braku modyfikacji algorytmu, parametry powinny mieć następujące wartości: $\gamma = \frac{1}{2}$, a $ \frac{1}{6}\leq \beta \leq \frac{1}{4}$. Na skrajach zalecanego przedziału wartości parametru $\beta$ występują dwa przypadki szczególne, w których przyspieszenie ma określony charakter w kroku czasowym:
\begin{itemize}[noitemsep]
	\item przyspieszenie stałe - $\gamma = \frac{1}{2},\: \beta = \frac{1}{4}$
	\item przyspieszenie zmienne liniowo - $\gamma = \frac{1}{2},\: \beta = \frac{1}{6}$
\end{itemize}
Metoda numeryczna do wyznaczenia trzech niewiadomych $\vect{\ddot{x}}_{i+1}$, $\vect{\dot{x}}_{i+1}$ i $\vect{x}_{i+1}$ wymaga układu trzech równań macierzowych. Zatem dwa zaproponowane równania \ref{eq: newmark_a} i \ref{eq: newmark_b}, połączone z równaniem równowagi (\ref{eq: motion_time_step}) zapewnionym na końcu kroku czasowego, pozwalają wyznaczyć przemieszczenia, prędkość i przyspieszenia w chwili $t_{i+1}$. Ze względu na występowanie w równaniach (\ref{eq: newmark}) składników w chwili czasowej $i+1$ po obu stronach równania, algorytm musi mieć charakter iteracyjny. Jednakże istnieją modyfikacje równań, które dla układów liniowych pozwalają rozwiązać układ w jednym kroku.

\subsection{Mała dawka tłumienia}
Drgania układów rzeczywistych nierozerwalnie związane są tłumieniem.  Wśród polskich autorów obszerne rozważania na temat tłumienia drgań mostów przeprowadził \cite{Salamak2003}. Określa on tlumienie drgań jako rozproszenie energii mechanicznej drgającego układu. Tłumienie można podzielić ze względu na źródło na konstrukcyjne i zewnętrzne. W przypadku liniowych układów zazwyczaj przyjmuje się tłumienie klasyczne, proporcjonalne opisane jak w równaniu \ref{eq: mot_und_num}.
Obecnie nie ma możliwości analitycznego wyznaczenia wartości tłumienia dla projektowanej konstrukcji. Istnieją opracowania poparte badaniami informujące o zalecanych wartościach tłumienia jakie należy przyjąć przy projektowaniu danej konstrukcji. Przykładowe wartości oraz wzory empiryczne można odnaleźć w pracach \parencite{Salamak2003, Fryba1999,Bachmann2012,Yamaguchi1997}.
W literaturze można odnaleźć kilka miar tłumienia. Pierwszą z nich jest liczba tłumienia \teng{damping ratio} nazywana również ułamkiem tłumienia lub tłumieniem względnym. Definiuje się ją jako stosunek współczynnika tłumienia wiskotycznego do tłumienia krytycznego. Dla jednego stopnia swobody (por. (\ref{eq: eq_mot_sdof})) liczę tłumienia można zapisać formułą (\ref{eq: damping_ratio_def}).
\begin{equation} \label{eq: damping_ratio_def}
	\zeta = \frac{c}{c_{kr}}=\frac{c}{2m\omega}
\end{equation}
Tłumieniem krytycznym nazywamy wartość tłumienia, po przekroczeniu której ruch staje się aperiodyczny. Dla tłumienia równego tłumieniu krytycznemu liczba tłumienia jest równa 1. W przypadku mostów liczba tłumienia zwykle nie przekracza 10\% \parencite{Salamak2003}. 

Inną miarą tłumienia jest Logarytmiczny Dekrement Tłumienia (LDT). Określa się go jako logarytm naturalny stosunku dwóch kolejnych amplitud drgań swobodnych danego modu (\ref{eq: LDT_1}).
\begin{equation} \label{eq: LDT_1}
	LDT = \ln{\frac{a_n}{a_{n+1}}}
\end{equation}
Przy małym tłumieniu wartości dwóch kolejnych amplitud mogą różnić się nieznacznie, a więc błąd powstały przy odczycie może być duży. W takim przypadku zalecane jest wyznaczenie średniego dekrementu z odleglejszych w czasie amplitud, Odczytując wartość $n$-tej amplitudy i $n+m$-tej amplitudy wartość LDT można wyznaczyć z równania:
 \begin{equation} \label{eq: LDT_N}
 	\text{LDT} = \frac{1}{m}\ln{\frac{a_n}{a_{n+m}}}
 \end{equation}
Zależność pomiędzy LDT, a liczbą tłumienia określona jest następująco:
 \begin{equation} \label{eq: LDT_dampingratio}
	\text{LDT} = \ln{\frac{q(t)}{q(t+T)}}=\ln{\frac{e^{-\zeta\omega t}}{e^{-\zeta\omega(t+T)}}} =\ln{e^{\zeta\omega T}}=\zeta\omega T = \zeta\omega\frac{2\pi}{\omega_d}=\frac{2\pi\zeta}{\sqrt{1-\zeta^2}}
\end{equation}
gdzie: $\omega_d$ - częstość drgań tłumionych $(\omega_d=\sqrt{1-\zeta^2})$, $T$ - okres drgań tłumionych $T=\frac{2\pi}{\omega_d}$. W przypadku drgań konstrukcji budowlanych liczba tłumienia jest z reguły niewielka $(\zeta<0.1)$. Z tego względu częstość drgań własnych tłumionych i nietłumionych są zbliżone. W takim przypadku zależność pomiędzy LDT, a liczbą tłumienia często upraszcza się do postaci przybliżonej:
\begin{equation}
\text{LDT} \approx 2\pi\zeta
\end{equation}

Spośród metod pozwalających na uwzględnienie tłumienia w obliczeniach najpopularniejszą jest tłumienie masowo-sztywnościowe Rayleigh'a \parencite{Chopra2012a}. Opiera się ono na stworzeniu macierzy tłumienia $\matr{C}$ bazując na liniowej kombinacji macierzy mas $\matr{M}$ i macierzy sztywności $\matr{K}$ (por. \ref{eq: mot_und_num}):
\begin{equation} \label{eq: rayleigh_damping}
	\matr{C}=a_0\matr{M}+a_1\matr{K}
\end{equation}
W przypadku zastosowania tłumienia Rayleigh'a liczba tłumienia odpowiadająca danemu modowi wyznaczona jest z wzoru:
\begin{equation} \label{eq: damping_rayleigh}
	\zeta_n = \frac{a_0}{2}\frac{1}{\omega_n} + \frac{a_1}{2}\omega_n
\end{equation}
Z kolei przyjmując liczbę tłumienia o określonej wartości można wyznaczyć wartości parametrów $a_0$ i $a_1$. Dla danych częstości $\omega_i$ i $\omega_j$ współczynniki Rayleigh'a wyznaczyć można z wzorów (\ref{eq: raileigh_parameters}).
\begin{equation} \label{eq: raileigh_parameters}
	a_0 = \zeta\frac{2\omega_i\omega_j}{\omega_i+\omega_j} \qquad a_1 = \zeta\frac{2}{\omega_i+\omega_j}
\end{equation}
Wpływ składowych macierzy tłumienia pochodzących od macierzy mas i macierzy sztywności najlepiej zobrazować na przykładzie jednego stopnia swobody. Jakościowo wpływ przedstawiono na rysunku \ref{fig: rayleigh_chart}.
\begin{figure}[h] 
	\centering
	\includegraphics[]{/rayleigh/rayleigh_chart.pdf}
	\captionsetup{justification=centering}
	\caption{Wizualizacja wpływu masy i sztywności na macierz tłumienia według Rayleigh'a}
	\label{fig: rayleigh_chart}
\end{figure}
Z rysunku \ref{fig: rayleigh_chart} można wysnuć przydatne z praktycznego punktu widzenia wnioski. Założone tłumienie $\zeta$ jest spełnione jedynie dla dwóch użytych w formułach \ref{eq: raileigh_parameters} częstości $\omega_i$ i $\omega_j$. Składnik $c_1=a_1 k$ wzrasta liniowo wraz ze wzrostem częstości. Z kolei składnik $c_0 = a_0 m$ maleje nieliniowo wraz ze wzrostem częstości. Sumaryczna wartość obu składników z reguły gwarantuje dla wąskiego przedziału częstości $<\omega_i ,\omega_j>$ tłumienie zbliżone do zakładanego.




\section{Dynamiczne obciążenie kolejowe}
Ryzyko nadmiernych drgań mostów kolejowych jest rozpatrywane od samych początków budowy dróg szynowych w Angli na początku XIX w \parencite{Ladislav1996}. Historię tę zwięźle przedstawił w swojej pracy \cite{Szafranski2013}, opierając się na obszernych studiach literatury. Podsumowując doświadczenia naukowców i inżynierów, poza wyjątkowymi przypadkami wykolejeń i uderzeń pociągów w elementy konstrukcyjne, wywołanie niebezpiecznych amplitud drgań mostów związane jest głównie ze zjawiskiem rezonansu. Rezonans mechaniczny może wystąpić w przypadku kiedy pojawia się obciążenie cykliczne, którego częstotliwość oddziaływania pokrywa się z częstotliwością drgań własnych konstrukcji mostu. Kiedy obciążenie jest długotrwałe i w układzie nie ma tłumienia amplitudy drgań mogą teoretycznie rosnąć w nieskończoność. W rzeczywistych konstrukcjach, nie mam możliwości bezgranicznego wzrostu amplitud, z uwagi na tłumienie układu i skończony czas oddziaływania obciążeń ruchomych. Niemniej jednak konstrukcje mostowe charakteryzują się zazwyczaj małym tłumieniem, a obciążenia kolejowe mogą charakteryzować się stosunkowo długim czasem oddziaływania o stałej częstotliwości wymuszenia. W połączeniu z ciągłym rozwojem zarówno taboru kolejowego jak i dróg szynowych, problem wprowadzenia mostu kolejowego w drgania ewoluuje i wymaga od inżynierów ciągłej pracy badawczej.



\subsection{Tabor realny i modele}
\parencite{J.M.Goicolea-Ruigomez2008}


\subsection{Oddziaływania dynamiczne taboru na mostach kolejowych}
W trakcie bogatej historii badań nad interakcją taboru kolejowego i konstrukcji mostów rozpoznano kilka oddziaływań charakteryzujących się cyklicznością i długim czasem działania, co spełnia znamiona ryzyka rezonansu \parencite{Fryba2001}. Warto zaznaczyć, że ryzyko to nie dotyczy jedynie oddziaływań pionowych, ale również poprzecznych do osi toru. Opisując kompleksowo zagadnienie, należy rozpocząć od historycznych oddziaływań, niewystępujących już z uwagi na rozwój techniki. Pierwszym z nich był efekt niedokładnego wyważenia kół osi napędowych lokomotywy parowej. Koło takie posiada przeciwwagę dla elementów połączenia z wiązarami łączącymi koło z osią silnikową. W przypadku braku idealnego wyważenia, koło takie oddziałuje na szynę sinusoidalną siłą. Drugie historyczne oddziaływanie było związane z występowaniem połączeń szyn na obiekcie mostowym. Równo i blisko rozstawione koła przejeżdżające przez przerwę połączenia szyn wywoływano cykliczne uderzenie i w konsekwencji drgania całej konstrukcji. To oddziaływanie również nie występuje już w rzeczywistości, ponieważ obecne przepisy zabraniają łączenia szyn na obiektach mostowych.

Spośród obecnie występujących oddziaływań pierwszą przyczyną pośrednią są duże i wciąż rosnące prędkości eksploatacyjne pociągów. Przy równomiernym lub niemal równomiernym rozstawie osi i przy stałej prędkości przejazdu, siły przekazywane przez koła na szyny pojawiają się okresowo na obiekcie. Istnieje więc ryzyko, że przy rozstawie osi $d$ i przy prędkości taboru $c$ czas potrzebny na pojawienie się kolejnych osi na obiekcie $t$ będzie równy okresowi drgań $T_i$. Okres $T_i$ odpowiada częstotliwości drgań własnych konstrukcji $T_i=\frac{1}{f_i}$. Jednakże wzbudzenie może nastąpić również dla wielokrotności (lub ułamka) $k$ okresu drgań. W takim przypadku kolejne siły przykładane są do obiektu co $k$-te wychylenie konstrukcji z położenia równowagi. Prędkość związana z niekorzystną koincydencją $t=kT_i$ nazywana jest prędkością krytyczną \teng{critical speed}. Równaniem (\ref{eq:critical_speed_1}) opisano równość czasu $t$ i okresu $T_i$:
\begin{equation} \label{eq:critical_speed_1}
	t=\frac{d}{c}=\frac{k}{f_i}=T_i \quad\text{dla}\quad
	\begin{matrix*}[l]
		i=1,2,3\dots\ \\
		k=1,2\dots,1/2,1/3,\dots
	\end{matrix*}
\end{equation}

Na podstawie równania (\ref{eq:critical_speed_1}) wyznaczyć można prędkość krytyczną $c_{cr}$:
\begin{equation} \label{eq:critical_speed_2}
	c_{cr}=\frac{df_i}{k}\quad \text{dla}\quad
		\begin{matrix*}[l]
		i=1,2,3\dots\ \\
		k=1,2\dots,1/2,1/3,\dots
	\end{matrix*}
\end{equation}
Częstotliwość pojawiania się kolejnych osi jest oczywiście związana z prędkością $c$ i rozstawem osi $d$. \cite{Fryba2001} podaje również drugą formułę na prędkość krytyczną, której osiągnięcie grozi destabilizacją przęsła. Wzór na tę prędkość wyznaczony dla belki swobodnie podpartej podano następujący:
\begin{equation}
	c_{cr}=\frac{2lf_j}{j}\quad\text{dla}j=1,2,3\dots\ 
\end{equation}
Jak podaje autor, teoretyczne prędkości powodujące destabilizację przęsła są zbyt wysokie i aktualnie nieosiągalne w praktyce. Jednakże należy je rozważyć w kontekście rozwoju technologicznego transportu \parencite{Ladislav2008}.

Drugim niebagatelnym czynnikiem wpływającym na drgania obiektu mostowego przy przejeździe taboru są nierównomierności jezdni \parencite{Ladislav1996,Dias2008}. Są one nieuniknione i wynikają ze zużycia, luzów, osiadania czy niewłaściwego utrzymania. Objawiają się odchyleniem wewnętrznych krawędzi szyn od idealnej, projektowanej geometrii. Dla danego punktu wzdłuż osi toru rozróżnia się cztery typy nierównomierności:
\begin{itemize}[noitemsep]
	\item nierównomierność wysokościowa:
	\begin{itemize}
		\item średnia zmiana wysokości osi toru,
		\item różnica wysokości toków szynowych,
	\end{itemize}
	\item nierównomierność poprzeczna:
	\begin{itemize}
		\item średnie przesunięcie poprzeczne osi toru,
		\item zbliżenie/oddalenie się toków szynowych.
	\end{itemize}
\end{itemize}
Nierównomierności wysokościowe wpływają głównie na pionowe drgania konstrukcji, a poprzeczne na poziome i skrętne. Każdy z typów może mieć charakter cykliczny lub losowy. Nierównomierności cykliczne opisane mogą być za pomocą szeregów Fouriera \parencite{Ladislav1996}. Inną metodą opisu nierównomierności jest użycie gęstości widmowych mocy wyliczonych na podstawie zmierzonych w trakcie przejazdów odpowiedzi \parencite{Claus1998,Dias2008}. Metoda wykorzystująca szeregi Fouriera pozwala również na opisanie jako nierównomierności toru innych, rzeczywistych efektów takich jak wypłaszczenie powierzchni tocznej obręczy kół \parencite{Zhou2020} czy efekt zmiany sztywności jezdni na poprzecznicach i podkładach w pomoście z jezdnią otwartą \parencite{Fryba1999}. Powyższe oddziaływania wywołują z reguły pionowe drgania. Z kolei poziome wzbudzenia związane mogą być z podłużnymi lub poprzecznymi siłami. Pierwsze z nich wynikają głównie z przyspieszenia bądź hamowania taboru na moście. Drgania poprzeczne związane są głównie z bocznymi ruchami pojazdu. Mają one swoje źródło głównie w nierównomiernościach poprzecznych toru, mechanizmie wężykowania \parencite{Babe2016}, deformacjach konstrukcji w skutek mimośrodowego obciążenia obiektu i występowaniu siły odśrodkowej \parencite{Dias2008}. Na rysunku \ref{fig:railway_dynamic_forces} przedstawiono schemat podsumowujący rzeczywiste oddziaływania.
\begin{figure}[h]
	\centering
	\includegraphics[width=\textwidth]{/dynamic_railway/railway_bridges_forces_croped.pdf} 
	\captionsetup{justification=centering}
	\caption{Zestawienie efektów dynamicznych działających na konstrukcję mostu w trakcie przejazdu taboru kolejowego (na podstawie \parencite{Ladislav1996})}
	\label{fig:railway_dynamic_forces}
\end{figure}


Pierwsze z nich utożsamiane jest z normowym Stanem Granicznym Nośności, a drugie ze Stanem Granicznym Użytkowania \parencite{PolskiKomitetNormalizacyjny2004}. 


\subsection{Efekty dynamiczne w mostach kolejowych}
Obecnie rozważania dotyczące oddziaływań taboru na mostu kolejowe skupiają się przede wszystkim na obiektach projektowanych wzdłuż Linii Dużych Prędkości (LDP) lub ogólniej dotyczących Kolei Dużych Prędkości (KDP). Oczywiście od wielu lat w przypadku wszystkich mostów kolejowych w trakcie projektowania należy sprawdzić dwa główne kryteria: po pierwsze wytrzymałości i trwałości konstrukcji i po drugie bezpiecznego i komfortowego użytkowania. W ramach pierwszego sprawdzane są zwykle wytrzymałość materiałów, stateczność i deformacje konstrukcji oraz wykonywane są analizy zmęczeniowe \parencite{Ladislav2008}.

Drugie kryterium jest znacznie bardziej złożone i restrykcyjne w przypadku mostów w ciągu LDP. Poza relatywnie prostym w zrozumieniu komfortem pasażera, wymaga ono sprawdzenia bezpieczeństwa nawierzchni kolejowej na moście. Zakłada się, że nawierzchnia jest bezpieczna jeśli jest stabilna i wskutek przejazdu nie nastąpi ryzyko zerwania kontaktu pomiędzy szyną i kołem \parencite{Ramondenc2008}. Przy regularnie utrzymywanym torze, utrata stabilności nawierzchni może nastąpić przede wszystkim w przypadku rozluźnienia podsypki. Pierwszy raz z tym problemem zetknięto się w trakcie utrzymania obiektów mostowych w ciągu trasy francuskiego TGV \parencite{Ramondenc1998}. Zauważono, że tor wymagał znacznie częstszych niż zwykle prac konserwacyjnych. Przeprowadzono badania, w których wykazano, że przy przyspieszeniach większych niż $0.7g-0.8g$ następuje efekt rozluźnienia podsypki i utrata jej stabilności przez zmniejszenie sił tarcia pomiędzy ziarnami kruszywa \parencite{Zacher2008}. Niestateczność podsypki może skutkować zmniejszeniem siły w styku koła i szyny, a w skrajnym wariancie wykolejeniem się pociągu. Kolejnym czynnikiem mogącym wpłynąć na zaburzenie styku koła z szyną są zmiany geometrii toru wywołane przejazdem taboru po obiekcie. W zależności od typu konstrukcji, schematu statycznego, liczby torów zagadnienie to może różnić się stopniem skomplikowania. Niebezpieczne deformacje mogą wynikać z ugięcia wspornika za osią podparcia mostu, z obrotu konstrukcji na łożysku wskutek ugięcia przęsła, ze skręcenia toru po długości obiektu czy ze zmiany krzywizny w planie. Dodatkowo z uwagi na możliwość wystąpienia rezonansu pomiędzy drganiami poprzecznymi mostu i pojazdem szynowym ogranicza się minimalną częstotliwość poprzecznych drgań własnych mostu. 
\parencite{Niemierko} podaje, że już na etapie projektowania należy rozważyć następujące wartości związane z bezpieczeństwem i komfortem przejazdu pojazdu szynowego:
\begin{itemize}[noitemsep]
	\item przyspieszenia przęsła,
	\item pionowe ugięcia pomostu,
	\item reakcje (uniemożliwić odrywanie na łożyskach),
	\item przemieszczenia wspornika przęsła poza osią podparcia,
	\item kąty skręcenia przęsła,
	\item kąty obrotu na łożyskach,
	\item przemieszczenia wzdłuż osi podłużnej mostu,
	\item ugięcie w poprzek mostu,
	\item kąt obrotu przęsła w poziomie,
	\item częstotliwości drgań własnych konstrukcji.
\end{itemize}

Uwzględnienie efektów dynamicznych przy projektowaniu i w ocenie mostów może odbywać się na wiele sposobów. Aktualnie uwzględnienie efektów oddziaływań dynamicznych może odbyć się na dwa główne sposoby \parencite{Goicolea2008a}:
\begin{enumerate}
	\item przez zwiększenie odpowiednim współczynnikiem dynamicznym
	\footnote{Dyskusję na temat nazewnictwa dotyczącego różnicy pomiędzy przemieszczeniami statycznymi i dynamicznymi, a w tym m.in.: "współczynnik dynamiczny", "współczynnik nadwyżki dynamicznej" i "współczynnik przewyższenia dynamicznego" w kontekście projektowania i próbnych obciążeń przeprowadzono w pracy \parencite{Poprawa2018}} 
	efektów oddziaływań statycznych od obciążeń ruchomych,
	\item przez wyznaczenie i ocenę odpowiedzi dynamicznej układu pod obciążeniem ruchomym.
\end{enumerate}

Od wielu lat normy polskie jak i zagraniczne posługują się współczynnikiem dynamicznym do uwzględnienia efektów dynamicznych przy projektowaniu mostów \parencite{Karas2011}. Metoda polega na zwiększeniu efektów oddziaływania pochodzącego od statycznych modeli obciążeń kolejowych, tak żeby uwzględnić nadwyżkę wynikającą z dynamiki przejazdu po obiekcie. W ten sposób bierze się pod uwagę zarówno wzbudzenie dynamiczne wynikające ze zmienności położenia obciążenia w czasie oraz nierównomierności nawierzchni kolejowej i niedoskonałości kół pojazdów. Należy jednak pamiętać, że podane wzory na wyznaczenie współczynnika dynamicznego zostały wyznaczone dla pojedynczej osi obciążenia ruchomego przejeżdżającego przez obiekt i nie uwzględniają warunków rezonansu \parencite{Goicolea2008}. Jest to uzasadnione rozwiązanie ponieważ zjawisko rezonansu zwykle nie występuje przy przejazdach z prędkością mniejsza nić 200 km/h. Dodatkowo współczynnik dynamiczny nie jest stosowany do obciążeń odwzorowujących rzeczywisty tabor tylko do modeli obciążenia będących obwiednią szerokiej klasy obciążeń kolejowych: pociągów pasażerskich, towarowych i specjalnych. Należy więc pamiętać o jego ograniczeniach stosowalności co ma odzwierciedlenie w obecnych przepisach \parencite{PKNj}. 

Druga rodzina metod opiera na wyznaczeniu odpowiedzi układu pod wpływem przejazdu poprzez wykonanie analizy dynamicznej. Stosowane podejścia różnią się stopniem złożoności i liczbą uwzględnianych czynników \parencite{Goicolea2008a}. Obliczenia mogą odbywać się analitycznie lub za pomocą metod numerycznych. Pojazd może być opisany jako pojedyncza siła pozbawiona inercji, jako masa poruszająca się bezpośrednio po układzie lub też jako oscylator lepko sprężysty odwzorowujący zawieszenie pociągu. Ostatni wariant może być rozbudowywany do większej liczby stopni swobody i o inne elementy interakcji pomiędzy pojazdem, a konstrukcją \parencite{Calcada2008,Szafranski2013,Szafranski2021}. Uwzględnienie resorowania pojazdu szynowego z reguły obniża efekt wzbudzenia obiektu w trakcie przejazdu. Warto jednak zauważyć, że rozważenie interakcji pomiędzy taborem, a konstrukcją nie wpływa zauważalnie na wyniki drgań poza warunkami rezonansu i dla dużych rozpiętości lub konstrukcji ciągłych \parencite{Goicolea2008a}.

Pierwsze rozwiązania analityczne drgań konstrukcji z obciążeniem ruchomym dla elementarnych modeli mechanicznych pojawiły się już XIX w. Prace \parencite{Willis1849,Stokes1849,Saller1921,Timoshenko1922,Inglis1934,Kolousek1973} stanowią kamienie milowe w historii rozwoju metod wyznaczania odpowiedzi w mostach pod obciążeniem ruchomym. Tematyka rozwiązań analitycznych nie będzie rozwijana w niniejszej pracy z uwagi na obszerność zagadnień i dostępną literaturę krajową \parencite{Szczesniak2018}. Metody analityczne ograniczone są do raczej prostych modeli elementarnych i typowych obciążeń. Pomimo, że ich istota w rozwoju badania odpowiedzi dynamicznej mostów oraz ich walory edukacyjne są niekwestionowane, w pracy posiłkowano się bardziej uniwersalnymi metodami numerycznymi. Warto jednak wspomnieć o jednej z najprostszych, a jednocześnie stosunkowo uniwersalnej metodzie wyznaczenia maksymalnych przyspieszeń za pomocą Dynamicznej Sygnatury Pociągu \teng{Dynamic Train Signature} \parencite{Goicolea2008a,ERRI1998}. Chociaż ma ona zastosowanie jedynie do układu belki wolno podpartej to jej niewątpliwą zaletą jest to, że nie wymaga stosowania złożonych metod numerycznych ani zaawansowanego aparatu matematycznego do uzyskania miarodajnych wyników. W metodzie uwzględnia się charakterystyki dynamiczne układu, dynamiczną linię wpływu mostu \teng{dynamic influence line} oraz sygnaturę dynamiczną pociągu. Wspomniana sygnatura dynamiczna pociągu jest funkcją określoną indywidualnie dla danego pociągu i jest niezależna od cech mechanicznych przęsła. Funkcja zależna jest od typowego rozstawu osi pociągu oraz liczby tłumienia układu. Dzięki wyprowadzonym formułom metoda jest przystępna również dla inżynierów niezajmujących się pracą naukową.
W przypadkach złożonych, gdzie metody analityczne nie mają zastosowania aktualnie najbardziej uniwersalną metodą przewidywania odpowiedzi dynamicznej jest wykorzystanie Metody Elementów Skończonych (MES). MES umożliwia dyskretyzację konstrukcji dzieląc ją na węzły i elementy skończone. Dzięki temu możliwe jest sformułowanie różniczkowego równania ruchu dla układu o wielu stopniach swobody (MDOF) danego wzorem (\ref{eq: mot_und_num}). Podstawowe metody rozwiązania równania ruchu MDOF opierają się na bezpośrednim całkowaniu numerycznym (metoda Newmarka) lub superpozycji modalnej. Obie metody opisano w punkcie \ref{section: mdof_response}. Metoda Elementów Skończonych pozwala na opis skomplikowanych struktur, zadanie różnorodnych obciążeń i wybór odpowiedniego rodzaju analizy. Możliwe jest rozwiązywanie zarówno układów liniowych jak i nieliniowych. Z uwagi na swoją skuteczność została zaimplementowana w wielu komercyjnych programach do analizy konstrukcji. Istnieje obszerny zbiór zagranicznych pozycji bibliograficznych opisujących fundamentalne sformułowania MES \parencite{Zienkiewicz2005,Hughes1987,Langtangen2019,Hartmann2007}, a także w języku polskim \parencite{Kleiber1985,Rakowski2016}. 

\subsection{Przepisy normowe i wytyczne}
Po omówieniu przyczyn, efektów i metod przewidywania drgań konstrukcji należy odnieść się do aktualnego stanu prawnego. Obecnie w Polsce obowiązuje szereg norm i zarządzeń opisujących elementy projektowania, dostosowywania i utrzymania obiektów kolejowych w ciągu Linii Dużych Prędkości \parencite{PolskieLinieKolejoweS.A.2005,PolskieLinieKolejoweS.A.2009,PolskiKomitetNormalizacyjny,PolskiKomitetNormalizacyjny2004,PKNj}. Szczegółową analizę zapisów dotyczących uwzględniania zachowania dynamicznego mostów kolejowych według polskich przepisów opisali w swoich pracach \cite{Oleszek2015,Oleszek2015b,Oleszek2016a}. Aktualnie obowiązujące Eurokody w części poświęconej dynamice mostów kolejowych opierają się na badaniach i doświadczeniach członków Europejskiego Instytutu Badawczego Kolejnictwa \teng{European Railway Research Institute (ERRI)} \parencite{ERRI1998,Muncke2008}, Międzynarodowego Związku Kolei \teng{International Union of Railwais, fr. Union Internationale des Chemins de fer (UIC)} \parencite{UnionInternationaleDesCheminsDeFer2006,UnionInternationaleDesCheminsDeFer2009}. Szczegółową historię ewolucji przepisów do postaci aktualnie występującej w normach europejskich oraz ich interpretację przedstawił w pracy doktorskiej \cite{James2003}. Również bardzo obszerny opis zagadnienia można znaleźć w \parencite{Dias2007}.

\cite{Karas2011a} określił podejście dotyczące uwzględniania efektów dynamicznych przedstawione w Eurokodach jako kompromis. Z jednej strony w niektórych przypadkach stosuje się tradycyjną metodę zwiększenia efektu oddziaływań statycznych za pomocą współczynnika dynamicznego, z drugiej zaś strony niekiedy wymagane jest stosowanie nowoczesnych metod wyznaczania bezpośrednio odpowiedzi konstrukcji pod obciążeniem dynamicznym. Ostatecznie jednak norma nakazuję porównanie efektów obliczeń obiema metodami i uznaje za decydujący przypadek bardziej niekorzystny. 

W normie PN-EN 1991-2 wyraźnie określono w punkcie 6.4.5.1 (1), że współczynnik dynamiczny nie uwzględnia efektów rezonansu. Jednocześnie zdając sobie sprawę z czasochłonności pełnej analizy dynamicznej spróbowano ograniczyć jej wykonanie do przypadków nietypowych i zagrożonych nadmiernymi drganiami. Wprowadzono algorytm decydujący o wyborze metody uwzględnienia efektów dynamicznych. Zastosowano szereg kryteriów, po których spełnieniu można pominąć wyznaczenie odpowiedzi dynamicznej konstrukcji, a efekty przejazdu uwzględnia się za pomocą współczynnika dynamicznego. Algorytm opisujący ścieżkę postępowania zawartą w normie przytoczono na rysunku \ref{fig:ec_algorithm_dyna}, gdzie: $V$ - miejscowa maksymalna prędkość liniowa [km/h], $L$ - rozpiętość przęsła [m], $n_0$ - pierwsza częstotliwość giętnych drgań własnych mostu [Hz], $n_T$ - pierwsza częstotliwość skrętnych drgań własnych mostu [Hz], $v$ - maksymalna prędkość nominalna [m/s], $(v/n_0)_lim$ - wg załącznika F normy. Samodzielne liczby w nawiasach okrągłych (1) - (7) oznaczają uwagi przytoczone w normie w sąsiedztwie diagramu. Zgodnie z przedstawionym schematem kluczowymi parametrami potrzebnymi do podjęcia decyzji o wykonaniu analizy dynamicznej są:
\begin{itemize}[noitemsep]
	\item maksymalna miejscowa prędkość na linii,
	\item schemat statyczny konstrukcji,
	\item rozpiętość przęsła,
	\item pierwsza częstotliwość giętnych drgań własnych $n_0$,
	\item pierwsza częstotliwość skrętnych drgań własnych $n_T$
\end{itemize}
\begin{figure}[p]
	\centering
	\includegraphics[]{/dynamic_railway/ec_algorithm_dyna.pdf} 
	\captionsetup{justification=centering}
	\caption{Algorytm określający czy wymagana jest analiza dynamiczna wg \parencite{PKNj}}
	\label{fig:ec_algorithm_dyna}
\end{figure}

Schemat statyczny wpływa na przebieg procesu wyboru w dwóch miejscach. Po pierwsze konstrukcja może być ciągła lub swobodnie podparta. Po drugie, swobodnie podparte przęsło może różnić się stopniem skomplikowania układu. Roboczo w tej pracy rozróżniono je i nazwano jako konstrukcje 'proste' bądź 'złożone'. Konstrukcja określona jako 'prosta' to zgodnie z normą taka, której schematem statycznym jest \textit{belka swobodnie podparta zachowująca się tylko jak prosta belka podłużna lub prosta płyta z pomijalnymi efektami skosu na podporach niepodatnych}. W przeciwnym wypadku konstrukcja jest 'złożona'.

Do wyznaczenia częstotliwości i postaci drgań własnych niezbędne jest wykonanie analizy modalnej (p. \ref{sect:modal_analysis}). Dla złożonych układów wykonywana jest ona zazwyczaj w programach MES. Dodatkowo, w niektórych sytuacjach proces decyzyjny opiera się na nomogramie (rys. \ref{fig:ec_algorithm_dyna_boundary}) oraz Załączniku F do normy PN-EN 1991-2. Nomogram pokazuje obszar stosowalności współczynników dynamicznych w zależności od częstotliwości pierwszej giętnej postaci drgań własnych w funkcji rozpiętości przęsła. Innymi słowy jeżeli pierwsza częstotliwość giętnych drgań własnych obiektu o konstrukcji 'prostej' i danej rozpiętości mieści się pomiędzy dolną, a górną granicą zakreskowanego obszaru, to współczynniki dynamiczne $\phi '$ i $\phi ''$ zdefiniowane przez normę są miarodajne i analiza dynamiczna nie jest wymagana. Granica górna nomogramu jest związana z nierównościami toru, a granica dolna z ujmuje dodatkowe oddziaływanie wynikające z samej dynamiki przejazdu. Z kolei zestawione w załączniku F kryteria wynikają z wcześniej przeprowadzonych kompleksowych analiz dynamicznych
\begin{figure}[h]
	\centering
	\includegraphics[]{/dynamic_railway/ec_algorithm_dyna_boundary.pdf} 
	\captionsetup{justification=centering}
	\caption{}
	\label{fig:ec_algorithm_dyna_boundary}
\end{figure}

Po ustaleniu wszystkich parametrów schemat decyzyjny wskazuje ewentualną konieczność wykonania analizy dynamicznej. Algorytm zależnie od parametrów realizuje wiele scenariuszy. Można jednak wyodrębnić poszczególne sytuacje, które wynikają z algorytmu i mają potwierdzenie we wcześniej przytoczonych badaniach i opracowaniach. 
Przy maksymalnej prędkości większej od 200 km/h pełna analiza dynamiczna jest gdy:
\begin{itemize}
	\item konstrukcja jest 'złożona',
	\item konstrukcja jest 'prosta', rozpiętość jest mała ($L < 40$ m), a częstotliwość drgań skrętnych jest bliska częstotliwości drgań giętnych ($n_T<1.2n_0$),
	\item konstrukcja jest 'prosta, rozpiętość jest duża ($L < 40$ m), ale częstotliwość giętnych drgań własnych nie mieści się w wyznaczonych granicach (Rys. \ref{fig:ec_algorithm_dyna_boundary}) i częstotliwość drgań skrętnych jest bliska częstotliwości drgań giętnych ($n_T<1.2n_0$).
\end{itemize}
Nomogram (rys. \ref{fig:ec_algorithm_dyna_boundary}) oraz tablice w załączniku F, powstały na bazie wielu przeprowadzonych analiz wykonanych przez badaczy tematyki drgań mostów kolejowych \parencite{UnionInternationaleDesCheminsDeFer2009,ERRI1998}. Dzięki nim zidentyfikowano przypadki konstrukcji dla których nie ma obowiązku prowadzenia pełnej analizy dynamicznej. Mimo że dotyczy to prostych, powtarzalnych konstrukcji, to w typowych przypadkach pozwala zaoszczędzić projektantom mnóstwo czasu. 





\subsection{Kalibracja modeli numerycznych}

